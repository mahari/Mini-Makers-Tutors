{"name":"Mini Makers Tutors","tagline":"","body":"Nei primi due anni di attività, noi di Roma Makers abbiamo organizzato moltissime iniziative dedicate ai bambini e ai ragazzi di tutte le età, sia svolte nel nostro FabLab a Garbatella che nelle varie scuole, primarie e secondarie, che ci hanno invitato.\r\n\r\nAbbiamo sperimentato progetti open source già realizzati da altri, ne abbiamo ideati molti noi, abbiamo verificato con mano come i bambini siano in grado di stupirci se noi siamo in grado di dargli in mano gli strumenti adeguati per farlo. Abbiamo così messo a punto un programma didattico specifico, chiamato MINI MAKERS, continuamente in divenire, insieme ai molti docenti che ci accompagnano in questo percorso.\r\n\r\nIn seguito a questa esperienza che ci sta arricchendo moltissimo, con l’anno accademico che viene saremo impegnati in molti istituti comprensivi e scuole superiori di Roma e dintorni, nell’obiettivo di innovare la programmazione scolastica rivolta alla tecnologia, per offrire una proposta formativa nuova, efficace e assolutamente soddisfacente, sia per noi che per i ragazzi.\r\n\r\nDalla necessità di essere in tanti tutor, preparati, pronti a lavorare in questo nuovo settore così impegnativo, nasce l’idea di questo corso che vuole fornire le competenze teoriche e pratiche per poter progettare e realizzare attività didattiche di fabbricazione digitale nelle scuole.\r\n\r\nProgramma dei moduli:\r\n\r\n_introduzione, metodo del tinkerit e open source_\r\n\r\n_il toolkit di progettazione di attività per bambini _\r\n\r\n_il disegno bidimensionale, taglio laser e plotter taglio_\r\n\r\n_il disegno tridimensionale, stampa 3d _\r\n\r\n_fresa cnc e resine_\r\n\r\n_fondamenti di didattica e pedagogia_\r\n\r\n_elettronica base, little bits e componenti vari_\r\n\r\n_la programmazione a blocchi con scratch_\r\n\r\n_Arduino e Raspberry _\r\n\r\n_progettazione, sperimentazione, improvvisazione_\r\n","google":"","note":"Don't delete this file! It's used internally to help with page regeneration."}